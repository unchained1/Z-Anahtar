1: 'Z-Anahtar’a nasıl giriş yaparım?'

'Z-Anahtar’u cep telefonunuza indirdikten sonra “Hızlı Giriş” butonu ile
giriş yapabilirsiniz. Detaylı bilgi için
https://www.turkcell.com.tr/hizli-giris#hizli-giris-nedir adresini
ziyaret edebilirsiniz. Daha sonra “Uygulama Ayarları” sekmesinden
Biyometrik Giriş seçeneğine izin verdiğiniz takdirde sonraki
girişlerinizde “Hızlı Giriş” ve “Biyometrik Giriş” olarak iki giriş
seçeneği açılır. Dilediğiniz yöntemle giriş yapabilirsiniz. Biyometrik
giriş seçeneğinde telefonunuzda daha önceden belirlemiş olduğunuz Touch
ID veya Face ID kullanılır.',

2: 'Dijital kimliğimi nereden alırım?'

'İlk girişinizde Z-Anahtar’da yalnızca mobil kimliğiniz olacaktır. Çipli
T.C. Kimlik Kartınızı ya da pasaportunuzu “Kimliklerim” bölümündeki
"Kimliğini Tanıt” butonuna tıklayarak Z-Anahtar’a ekleyebilirsiniz.
Ayrıca çalıştığınız kurum/kuruluş ya da müşterisi olduğunuz markalar,
Z-Anahtar ekosisteminde yer alıyorsa onların sağladığı güvenli dijital
platformlardan dijital kimliklerinizi alarak Z-Anahtar’a
ekleyebilirsiniz. Böylece Z-Anahtar ekosisteminde olan farklı kimlik
kartlarınız (çalışan kimliği, öğrenci kimliği, kulüp kimlikleri,
markaların sadakat programı kartları vb.) dijitalleştirilmiş olur.',

3: 'Dijital kimliğimi nasıl alırım?'

'İlk girişinizde Z-Anahtar’da mobil kimliğiniz dışında kayıtlı
kimliğiniz olmayacaktır. Çipli T.C. Kimlik Kartınızı ya da pasaportunuzu
“Kimliklerim” bölümündeki “Ekle” butonuna tıklayarak Z-Anahtar’a
ekleyebilirsiniz. Ayrıca çalıştığınız kurum/kuruluş ya da müşterisi
olduğunuz markalar, Z-Anahtar ekosisteminde yer alıyorsa onların
sağladığı güvenli dijital platformlardan dijital kimliklerinizi alarak
Z-Anahtar’a ekleyebilirsiniz. Böylece Z-Anahtar ekosisteminde olan
farklı kimlik kartlarınız (çalışan kimliği, öğrenci kimliği, kulüp
kimlikleri, markaların sadakat programı kartları vb.) dijitalleştirilmiş
olur.',

4: 'Aldığım kimlik ile Z-Anahtar’da hangi bilgilerim gelir?'

'Kimliğinizi aldığınız kurumlarda olan size ait tüm bilgileri
Z-Anahtar’a aktarabilirsiniz. Örneğin, öğrenci kimliğinizin üzerindeki
bilgileri (öğrenci numarası, okul adı, bölüm adı, mezuniyet tarihi, TCKN
vs.) dijital olarak da almanız mümkündür. Z-Anahtar dijital
kimliklerinizi size sunarken, sizlere ait hiçbir veriyi veri merkezinde
saklamaz.',

5: 'Z-Anahtar’a istediğim her kimliğimi kaydedebilir miyim?'

'İlgili kimlik sağlayıcı kurum veya kuruluş dijital ortamda kimliğinizi
size sağladığı sürece her türlü kimliğinizi ekleyebilirsiniz. Çalışan ya
da müşteri gibi kimliklerinizi Z-Anahtar’da toparlayabilirsiniz. Ayrıca
çipli T.C. kimliğinizi ya da pasaportunuzu ya da e-Devlet’ten alacağınız
öğrenci ve mezun belgeleri de Z-Anahtar’a ekleyebilirsiniz. Öğrenci
belgenizi Z-Anahtar’a ekleyebilmeniz için öğrencilik durumunuzun aktif
olması gerekmektedir.',

6: 'Kimliklerim nereye kaydediliyor?'

'Z-Anahtar’a eklediğiniz kimlikler sadece mobil telefonunuzdaki
Z-Anahtar uygulamasında olur. Herhangi bir kurumun veri merkezine
kişisel bilgileriniz ulaşmaz ya da kaydedilmez. Yalnızca Z-Anahtar
aracılığı ile kimliklerinizi kanıtlarken verdiğiniz bilgi paylaşım onayı
sayesinde, kimliğinizi kanıtlamanızı isteyen kurumlar verdiğiniz
bilgilere ulaşabilirler. Z-Anahtar kişisel verilerinizi korumak için
blokzincir teknolojisi ile geliştirilmiştir ve sizin onayınız olmadan
hiçbir kişisel veriniz herhangi bir kurumla paylaşılmaz.',

7: 'Dijital kimliğimi nerelerde kullanabilirim?'

Z-Anahtar ekosistemine dahil olan kurumlar tarafından kimliğin beyanını
talep eden her işlemde dijital kimliklerinizi kanıtlayabilirsiniz.
Örneğin, alışveriş yaptığınız e-ticaret sitesi çalıştığınız kuruma özel
bir çalışan indirimi kampanyası yapıyorsa Z-Anahtar aracılığı ile ilgili
kurum çalışanı kimliğinizi kanıtlayarak indirimden faydalanabilirsiniz.
Ayrıca kimliklerinizi Z-Anahtar’a ekledikten sonra “Bana Özel”
bölümünden dijital kimliğinizi nerelerde kullanabileceğiniz hakkında
bilgi alabilirsiniz.,

8: 'Dijital kimliğimi nasıl kanıtlarım?'

'Dijital kimliğinizi kanıtlamanızı isteyen kurumların dijital
platformlarında yer alan “Z-Anahtar ile Kimliğini Kanıtla” butonuna
bastığınızda sayfada kimliğinizi kanıtlamayabilmeniz için bir QR kod
çıkar. Bu kodu Z-Anahtar’a “QR Okuyucu” bölümünden okuttuğunuzda,
kurumun kimliğinizi kanıtlayabilmeniz için hangi kişisel verilerinize
erişmek istediğine dair bir onay ekranı açılır. Bu ekrandan onay
verdiğiniz takdirde dijital kimliğinizi kuruma kanıtlamış olursunuz.
Eğer kurumun web sayfasında değil de uygulamasında işlem yapıyorsanız
“Z-Anahtar ile Kimliğini Kanıtla” butonuna bastığınızda doğrudan
Z-Anahtar’a yönlendirilerek onay ekranını görüntülemeniz sağlanır. Bilgi
paylaşımına onay verdiğinizde kimliğinizi kuruma kanıtlamış olursunuz.
Böylece kurumun size özel belirlediği ayrıcalıklardan Z-Anahtar ile
kimliğinizi kanıtlayarak yararlanmış olursunuz.',

9: 'Mobil telefonumdan kimliğimi alabilir/kanıtlayabilir miyim?'

'Web sayfalarından Z-Anahtar kamerası ile QR kod okutarak
doğruladığınız/sorguladığınız dijital kimliklerinizi destekleyen
telefonlarda buton veya yönlendirme aracılığı ile doğrulayabilir veya
kullanabilirsiniz. Böylece iki ekrana ihtiyacınız kalmaz.',

10: 'Kimlik bilgilerimi değiştirebilir miyim?'

'Dijital kimliklerimiz de günümüzde aldığımız ve cüzdanımızda
sakladığımız kimlikler gibi geçerli ve güvenlidir. Bu kimliklerdeki
bilgiler değiştiğinde (soyad, telefon numarası, adres gibi) bu bilgileri
kimliğinizde de değiştirmek istiyorsanız ilgili kuruma başvurmanız
gerekir. Z-Anahtar’a eklediğiniz dijital kimliğinizde değişen bu tür
bilgileriniz için de yine kuruma başvurarak, daha önce yaptığınız gibi
yeni kimliğinizi tekrar Z-Anahtar’a eklemeniz gerekir.',

11: 'Kimlik bilgilerimi ya da kimliklerimi silebilir miyim?'

'Z-Anahtar’a eklediğiniz kimlikleri kimliğinizin detay ekranından
silebilirsiniz. Ancak kimlik içerisinde yer alan bazı bilgileri
silemezsiniz. Ayrıca uygulamayı telefonunuzdan kaldırdığınızda da tüm
kimlikleriniz silinmiş olur. Z-Anahtar hesabınızı “Ayarlar” menüsünden
silebilirsiniz.',
